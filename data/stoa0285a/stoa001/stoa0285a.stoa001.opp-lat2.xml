<?xml version="1.0" encoding="UTF-8"?><?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>A digital encoding of Lorenzo Valla's In principio sui studii</title>
        <author>Lorenzo Valla</author>
        <respStmt>
          <resp>TEI compliance</resp>
          <name>Giuseppe G. A. Celano</name>
        </respStmt>
        <respStmt>
          <resp>transcription</resp>
          <name>Julia Lenzi</name>
        </respStmt>
      </titleStmt>
      <editionStmt>
        <edition>First edition<date>May 2016</date>
        </edition>
      </editionStmt>
      <publicationStmt>
        <publisher>Leipzig University</publisher>
        <pubPlace>Leipzig</pubPlace>
        <date>2016</date>
      </publicationStmt>
      <sourceDesc>
        <biblStruct>
          <monogr>
            <author>Lorenzo Valla</author>
            <title xml:lang="lat">Orazione Per L'Inaugurazione Dell'Anno Accademico 1455-1456 Atti di un Seminario di Filologia Umanistica</title>
            <editor>Silvia Rizzo</editor>
            <imprint>
              <pubPlace xml:lang="deu">Roma</pubPlace>
              <publisher xml:lang="deu">Roma nel Rinascimento</publisher>
              <date when="1994">1994</date>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <refsDecl n="CTS">
        <cRefPattern n="paragraph" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>This pointer pattern extracts paragraph</p>
        </cRefPattern>
      </refsDecl>
      <!--<refsDecl n="CTS">
        <cRefPattern n="level1" matchPattern="(\w+)" replacementPattern="#xpath(/tei:TEI/tei:text/tei:body/tei:div[@type='edition']/p[@n='$1']"/>
      </refsDecl>-->
    </encodingDesc>
    <revisionDesc>
      <change who="Lisa Cerrato" when="2017-01-05">Added edition info, converted paragraphs, fixed header and refs decl, for EpiDoc CTS compliance.</change>
    </revisionDesc>
  </teiHeader>
  <text xml:lang="lat">
    <body>
      <div type="edition" xml:lang="lat" n="urn:cts:latinLit:stoa0285a.stoa001.opp-lat2">
        <div type="textpart" subtype="paragraph" n="0"><p>ORATIO CLARISSIMI VIRI LAURENTII VALLE HABITA IN PRINCIPIO [SUI] STUDII DIE XVIII OCTOBRIS MCCCCLV.</p></div>
        <div type="textpart" subtype="paragraph" n="1"><p>Non ignoro, venerandi patres ac viri clarissimi, cunctos fere qui ex hoc loco anniversariam de studiis auspicandis orationem habuerunt fecisse ut laudes scientiarium liberaliumque artium referrent et in hoc tanquam latissimo campo pro sua quisque facultate vagarentur et velut equos quosdam atque quadrigas eloquentie exercerent.</p></div>
        <div type="textpart" subtype="paragraph" n="2"><p>Quos equidem probo magnopere ac laudo: quid enim est aut convenientius quam doctrinas laudare, que nos laudabiles reddunt, et scientiis suum honorem habere, que nos honoratos efficiunt, aut utilius honestiusque quam per hanc ipsam disciplinarum laudem animos hominum ad eas capessendas erigere atque excitare?</p></div>
        <div type="textpart" subtype="paragraph" n="3"><p>Mihi tamen aliam quandam ingrediendam arbitror viam, ne detrita et pervagata et iam quasi fastidium moventia vobis inculcare videar.</p></div>
        <div type="textpart" subtype="paragraph" n="4"><p>Aliquid potius novi dicendum, et id potissimum quod a nemine, ut reor, antehac dictum sit, quod, et si non sua magnitudine, quanquam non minus magnum quam novum erit, certe ipsa novitate aures erigat et sibi audientiam faciat, cum presertim non minus pertineat ad hodiernum munus oratoris quam illa disciplinarum laudatio.</p></div>
        <div type="textpart" subtype="paragraph" n="5"><p>Nam quid, queso, magis hoc ex loco laudandum quam hoc unde factum est ut discipline ipse nec hactenus extincte sint nec unquam extinguende, que alioquin extincte fuissent?</p></div>
        <div type="textpart" subtype="paragraph" n="6"><p>Animadverto iam nunc vos esse ipsa rei nove promissione excitatos et tacite me appellantes de differentia dicere: « quid nam illud est cui tantum scientie debeant? ». Dicam vero, et si puto vos cum dixero admiraturos nec fidem protinus habituros.</p></div>
        <div type="textpart" subtype="paragraph" n="7"><p>Sedes romani pontificis, quam apostolicam vocant, est cui omnes scientie debent, que, ut iterum dicam, effecit ut ille incolumes sint, effectura, quod spero, ut incolumes perseverent.</p></div>
        <div type="textpart" subtype="paragraph" n="8"><p>An hoc novum non est, non vobis admirationi, ut dixi, non etiam ad credendum difficile? Sed ipsum credibile probatio faciet.</p></div>
        <div type="textpart" subtype="paragraph" n="9"><p>Quare rei ratio altius repetenda est et duo prius ostendenda, primum que fuerit causa cur in lingua latina scientie ex parvis humilibusque in summum fastigium quondam et in altissimum culmen ascenderint, deinde cur rursus ab eadem sublimitate descenderint et pene collapse sint.</p></div>
        <div type="textpart" subtype="paragraph" n="10"><p>Que posteaquam ostenderimus, tunc id quod nostri propositi est, ab apostolica sede effectum esse ne ille prorsus extinguerentur, aperiemus.</p></div>
        <div type="textpart" subtype="paragraph" n="11"><p>Igitur, quod ad primam attinet partem, scientiarum omnium propagandum apud nos, ut mea fert opinio, auctor extitit magnitudo imperii illorum.</p></div>
        <div type="textpart" subtype="paragraph" n="12"><p>Nanque ita natura comparatum est, ut nihil admodum proficere atque excrescere queat quod non a plurimis componitur, elaboratur, excolitur, precipue emulantibus invicem et de laude certantibus.</p></div>
        <div type="textpart" subtype="paragraph" n="13"><p>Quis enim faber statuarius, pictor item et ceteri, in suo artificio perfectus aut etiam magnus extitisset, si solus opifex eius artificii fuisset? Alius aliud invenit et quod quisque in altero egregium animadvertit id ipse imitari, emulari, superare conatur.</p></div>
        <div type="textpart" subtype="paragraph" n="14"><p>Ita studia incenduntur, profectus fiunt, artes excrescunt et in summum evadunt et eo quidem melius eoque celerius quo plures in eandem rem homines elaborant, veluti in extruenda aliqua urbe et citius et melius ad consumationem pervenitur, si plurimorum quam paucissimorum manus adhibeantur, ut apud Virgilium:<quote source="Aen. I 421">
            <l>Miratur molem Eneas, magalia quondam,</l>
            <l>miratur portas strepitumque et strata viarum.</l>
            <l>Instant ardentes Tyrii: pars ducere muros</l>
            <l>molirique arcem et manibus subvolvere saxa,</l>
            <l>pars aptare locum tecto et concludere sulco;</l>
            <l>iura magistratusque legunt sanctumque senatum.</l>
            <l>Hic portus alii effodiunt; hic alta theatri</l>
            <l>fundamenta locant alii, immanesque columnas</l>
            <l>rupibus excidunt, scenis decora alta futuris</l>
          </quote>.</p></div>
        <div type="textpart" subtype="paragraph" n="15"><p>Neque enim minus operosum est artem aliquam omni ex parte consumari quam urbem. Itaque, sicuti nulla urbs ab uno, immo nec a paucis condi potest, ita neque ars ulla, sed a multis atque a plurimis, neque his inter se ignotis - nam aliter quomodo emulari possent et de laude contendere? - sed notis et ante omnia eiusdem lingue commercio coniunctis.</p></div>
        <div type="textpart" subtype="paragraph" n="16"><p>Quoniam ab urbe extruenda comparationem ac similitudinem sumpsi, nonne ita e sanctis libris accepimus, eos qui immanem illam turrim Babel extruebant ideo ab extruendo cessasse, quod alius alium loquentum amplius non intelligebat?</p></div>
        <div type="textpart" subtype="paragraph" n="17"><p>Quod si in iis artificiis que manu fiunt necesse est communionem sermonis intercedere, quanto magis in iis que lingua constant, idest in artibus liberalibus atque scientiis! Ergo tam diu scientie et artes exiles ac prope nulle fuerunt quandiu nationes suis singule linguis utebantur.</p></div>
        <div type="textpart" subtype="paragraph" n="18"><p>At romana potentia propagata, in suas leges nationibus redactis ac diuturna pace stabilitis, effecit ut plereque gentes uterentur lingua latina et inter se consuetudinem haberent.</p></div>
        <div type="textpart" subtype="paragraph" n="19"><p>Tunc ab his omnibus ad omnes disciplinas latine scriptas tanquam ad optimam mercimoniam properatum est; neque aliter quam invento nummo factum est ut illius beneficio omnes omnia que usquam essent mercari et sua ipsi aliis venditare possent, sic accepta lingua latina velut aureo nummo nationes cunta que apud alios scripta erant discere potuerunt et sua vicissim docere, cum antea nihil aliud legerent nisi quod a popularibus suis compositum essent;</p></div>
        <div type="textpart" subtype="paragraph" n="20"><p>et quemadmodum ante inventum nummum vix quisquam quid boni apud alios nasceretur cognitum habuit ac ne longius quidem peregrinari aut diutius abesse domo potuit, invento numismate tunc vero mercatura vigere, tunc peregrinatio frequentari, tunc omnium bonorum abundantia esse cepit, ut id contigerit quod Virgilius ait, « omnis ferat omnia tellus », sic propagata lingua latina non solum he artes ad provincias sunt profecte, sed etiam provincialium ad istas ingenia accessere, ut multo plures eximii in his scientiis provinciales extiterint quam Romani, nec plures modo, sed etiam propemodum prestantiores.</p></div>
        <div type="textpart" subtype="paragraph" n="21"><p>An non M. Tullius fuit arpinas, Virgilius mantuanus, Seneca cordubensis, Livius patavinus, Priscianus cesariensis et, quod mirabilius sit, in ipso iure civili Romanorum Ulpianus e Phenice? Elaborabant enim pro se quisque in exornando latinis monumentis nomine romano non modo ut ipsum imperium romanum sub cuius tutela erant exornarent, sed etiam ut patriam suam. Nam omnes fere scriptores egregii cives romani fuerunt aut nati aut facti.</p></div>
        <div type="textpart" subtype="paragraph" n="22"><p>Ex his igitur, ne plura dicam, palam est omnes scientias beneficio romane magnitudinis romaneque pacis amplificatas fuisse et illustratas.</p></div>
        <div type="textpart" subtype="paragraph" n="23"><p>Quod cum ita sint, quis dubitet, ut ad aliam partem veniam eamque paucis absolvam, ruina imperii easdem omnino fuisse collapsuras sicuti ex parte magna videmus esse eo collapsas?</p></div>
        <div type="textpart" subtype="paragraph" n="24"><p>Nam, ut in eadem qua cepi comparatione verser, si nummus tollatur e medio, nonne tolletur etiam commercium et consuetudo generis humani et redietur ad illam asperam et difficilem et pene impossibilem rerum permutationem?</p></div>
        <div type="textpart" subtype="paragraph" n="25"><p>Ita sublato imperio romano, quo lingua latina nitebatur, ipsam linguam necesse erat corruere et cum ea cunctas disciplinas, quemadmodum ex magna, ut dixi, parte corruerunt.</p></div>
        <div type="textpart" subtype="paragraph" n="26"><p>Et enim post collapsum imperium quis in grammatica, dialectica, rhetorica nisi nugas scripsit? quis orator hoc dignus nomine extitit? quis historicus, poeta, iurisconsultus, philosophus, theologus ulli veterum comparandus?</p></div>
        <div type="textpart" subtype="paragraph" n="27"><p>Parum dico: nonne apud plerasque latinas nationes tam in iudiciis quam extra iudicia scribitur illitterate, idest non latine? nonne singule pene civitates suum ius civile vernacula lingua condiderunt? Quod cum fit, quid aliud quam ius civile romanum exterminatur et pro nihilo habetur?</p></div>
        <div type="textpart" subtype="paragraph" n="28"><p>Ita dum lingua latina abiicitur, omnes propemodum cum illa liberales abiiciuntur artes, ut licet videre ex Asia atque Africa, ex quibus quia lingua latina cum imperio eiecta est, ideo omnes bone artes pariter eiecte sunt et pristina barbaries rediit in possessionem.</p></div>
        <div type="textpart" subtype="paragraph" n="29"><p>Quod cur in Europa non contingit? Nempe, ut reddam quod tertium est quod initio promisi, quia id fieri sedes apostolica prohibuit.</p></div>
        <div type="textpart" subtype="paragraph" n="30"><p>Cuius rei sine dubio caput et causa extitit religio christiana. Cum enim utrunque testamentum extaret scriptum latinis litteris, quas deus in cruce una cum grecis et hebraicis consecravit, cumque tot hominum clarissimorum ingenia in illis exponendis consumpta essent, nimirum hi qui christiano censebantur nomine, quanquam imperium romanum repudiassent, tamen nefas putaverunt repudiare linguam romanam, ne suam religionenem profanarent;</p></div>
        <div type="textpart" subtype="paragraph" n="31"><p>quorum presertim tot milia erant cum sacerdotum tum aliorum clericorum, quos omnes necesse esse litteratos, apud quos videmus maiori in usu esse linguam latinam quam apud principes seculares, quorum etiam iudicia litterate duntaxat exercentur.</p></div>
        <div type="textpart" subtype="paragraph" n="32"><p>Ceterum eorum magistra et parens et nutrix et gubernatrix est apostolica sedes, in qua sedet romanus pontifex, Christi vicarius, Petri successor, qui in hac navi, ut sic dicam, latine fidei clavum tenes adversus procellas ac tempestates ceteros nautas atque vectores ne ab ea tutanda desisterent semper est adhortatus.</p></div>
        <div type="textpart" subtype="paragraph" n="33"><p>Nam cum in curia romana non nisi latine loqui fas sit et ad eam tanquam ad caput cunte christiane nationes privatim publiceque concurrant, fit ut singule operam dent lingue latine discende et ob id libris omnibus latine scriptis et ut quisque maxime aliquo in genere doctrine excellit, ita cupidissime ad hanc se curiam conferat et velit in hac tanquam in clarissima luce versari.</p></div>
        <div type="textpart" subtype="paragraph" n="34"><p>Plus igitur hic quam usquam gentium est hominum litteratorum; plurimi hic atque optimi pro conditione temporum oratores; plurimi in omni doctrinarum genere eruditissimi; qui profecto nulli forent si curia romana non esset.</p></div>
        <div type="textpart" subtype="paragraph" n="35"><p>Argumento sunt gentes ille quibus sedes apostolica honori non est, quales, ut dixi, Africa et Asia; que quantulum doctrine habent, quantulum † nihil † in rebus caducis et frivolis sapientie!</p></div>
        <div type="textpart" subtype="paragraph" n="36"><p>Usque adeo mihi videntur religio sancta et vera litteratura pariter habitare et ubicunque altera non est, illic neque altera esse posse et quia religio nostra eterna, etiam latina litteratura eterna fore.</p></div>
        <div type="textpart" subtype="paragraph" n="37"><p>Quarum utraque cum in curia romana precipue vigeat, quis amator litterarum quemadmodum amator christiane religionis non plurimum se apostolice sedi debere fateatur?</p></div>
        <div type="textpart" subtype="paragraph" n="38"><p>Quo magis laudandi sunt ii romani pontifices qui excolenda publice hec studia curaverunt, quod facientes ipsamquoque excolunt religionem christianam. Inter quorum precipuos est noster summus pontifex Calistus tertius, ut virtutum, ita studiorum amantissimus, qui etiam salaria lectoribus augenda duxit.</p></div>
        <div type="textpart" subtype="paragraph" n="39"><p>Hunc ergo talem pontificem sortiti cum simus, quid magis debemus quam toto pectore disciplinis discendis docendisque incumbere?</p></div>
        <div type="textpart" subtype="paragraph" n="40"><p>Hec enim una res est per quam et veram in hac vita gloriam consequimur et viam cognoscimus qua ad illam celestem perveniamus vitam, quam daturus est nobis qui per se vivit et regnat per omnia secula seculorum. Amen.</p></div>
      </div>
    </body>
  </text>
</TEI>